<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">

<head>
  <title>Beautiful Curves</title>
  <meta http-equiv="Content-Type" content="text/html; charset=iso-8859-1" />
  <link rel="stylesheet" type="text/css" href="style.css" />
</head>

<body>
  <div id="container">
    <div id="left">
      <h4>Menu</h4>
      <div id="navcontainer">
        <ul id="navlist">
          <li id="active"><a href="#" id="current">ИНТЕРФАОЛ ДАРС ИШЛАНМАСИНИНГ СХЕМАСИ</a></li>
          <li><a href="./1.html">ИНТЕРФАОЛЛИК ВОСИТАЛАРИ</a></li>
          <li><a href="./2.html">БУМЕРАНГ ТЕХНОЛОГИЯСИ</a></li>
          <li><a href="./3.html">БУМЕРАНГ ТЕХНОЛОГИЯСИНИ ЎТКАЗИШ БОСҚИЧЛАРИ</a></li>
          <li><a href="./4.html">Хулоса ва таклифлар</a></li>
        </ul>
      </div>
    </div>
    <div id="right">
      <h3>БУМЕРАНГ ТЕХНОЛОГИЯСИНИ ЎТКАЗИШ БОСҚИЧЛАРИ</h3>
      <h2>1 – БОСҚИЧ</h2>
      <p>- Тренинг тингловчилари 4–5 кишидан иборат кичик гуруҳларга бўлинади;
        - ўқитувчи ҳар бир гуруҳ ва унинг ҳар бир аъзосига мустақил ўрганиш, фикрлаш ва ёдда сақлаб қолиш учун алоҳида–алоҳида аниқ ёзма тарқатма материал беради. Уларнинг сони гуруҳлар ва тингловчилар сонига боғлиқ. Агар 4 та кичик гуруҳ бўлса, у ҳолда умумий мавзу 4 та кичик матнларга бўлиниб ҳар бир гуруҳга берилади;
        - фаолият самарали бўлиши учун ҳар бир гуруҳга берилган текстдан ҳар бир тингловчига берилади. Шундай қилиб, 4 та гуруҳ умумий мавзу асосида 4 хил матнга, ҳар бир тингловчи эса ўз гуруҳига тушган матнга эга бўлади.
        </p>
        <h2>2 – БОСҚИЧ</h2>
      <p>- гуруҳларга берилган матнни гуруҳ аъзолари якка тартибда алоҳида ўрганишлари, текстни эслаб қолишлари, кейин эса керак бўлса бошқаларга ёки ўқитувчига гапириб беришлари , иложи борича  текстни ўзлаштириб  олишлари кераклигини ўқитувчи уқтиради ва тайёргарлик учун матнни катта ёки кичиклигига қараб 10-15 дақиқача вақт беради. Ўзи эса гуруҳ ва тингловчиларнинг иш фаолиятини кузатади.</p>
    <h2>3- БОСҚИЧ</h2>
    <p>-ўқитувчи олдиндан тайёрлаб қўйилган рақамлар ёзилган кичик қоғозлар билан хар бир гуруҳ ёнига келиб гуруҳ аъзоларидан ушбу қоғозлардан биттадан   рақам тортиб олишларини  сўрайди  (қоғозлар сони гуруҳдаги тингловчилар сонига боғлиқ ,масалан гуруҳда 5 киши бўлса, қоғоздаги рақамлар 1,2,3,4,5, этиб тайёрланади, агар 4та бўлса 1дан  4гача ва ҳоказо.). Кичик гуруҳлардаги барча тингловчилар  рақамлар ёзилган қоғоздан  олишлари  керак . Нечта гуруҳ бўлса , шунча  гуруҳ аъзолари сонига қараб  рақамлар  ёзилган  қоғозлар  тайёрланади .
      Тренер рақамлар бўйича тингловчилардан янги гуруҳлар тузишларини сўрайди . Масалан , ҳаммада 1-рақамини олганлар битта янги гуруҳ , 2-рақамлилар иккинчи , 3-рақамлилар учинчи  гуруҳни, 4- рақамлилар тўртинчи  гуруҳни ,  5-  рақамлилар бешинчи   гуруҳни ташкил этишларини сўрайди . Гуруҳ  аъзолари  янги  гуруҳга ўзлари билан ўрганган матнларини ҳам олиб ўтишадилар.
      </p>
      <h2>4 – БОСҚИЧ</h2>
      <p>- рақамлар бўйича янги гуруҳлар тузилганда ҳар бир янги гуруҳда аввалги гуруҳлардан биттадан вакиллар ўз–ўзидан тўпланиб қолади, яъни 4 хил матн ўрганилган бўлса, бу янги гуруҳда ҳар биттасидан биттадан вакил тўпланади, умумий мавзу бўйича 4 тингловчи ва 4 хил матн тўпланади.</p>
    <h2>5 – БОСҚИЧ</h2>
    <p>- янги тузилган гуруҳнинг ҳар бир аъзоси энди ўзига 2 та вазифа, яъни ўқитувчи ва ўқувчи вазифасини олади ва қуйидагича фаолият кўрсатади:
      -ўқитувчи (ўргатувчи) сифатида, ўзи аввал ўрганган материални гапириб беради, ўзи мустақил ўрганган  материалнинг асосий жойларига барчанинг диққатини жалб қилади, бошқа гуруҳ аъзоларининг тушуниш ва ўзлаштириш қобилиятларини текширади.
      -ўқувчи сифатида, гуруҳ аъзоларининг навбатма–навбат сўзлаб, тушунтираётган, гапираётган матнларини эшитади, таҳ¬¬¬¬лил қилади, фикрлайди ва ёдда сақлаб қолишга ҳаракат қилади.
      - ўқитувчи эса уларга ўз текстларини фақат сўзлаб беришлари кераклигини уқтиради ва бунга 20 дақиқача вақт беради (матн ҳажмига ва умумий мавзунинг қийин, осонлигига қараб вақт ажратилади).
      Бу босқичда тренинг бошланишида тарқатилган барча материал тингловчилар томонидан ўзлаштирилган ҳисобланади.
      </p>
    <h2>6 – БОСҚИЧ</h2>
    <p>-гуруҳдагилар бир–бирларига ўз матнларини гапириб бериб, барчалари ушбу матнларни билиб олишгач, ўқитувчи ўрганилган материал гуруҳ аъзолари томонидан қанчалик ўзлаштириб олганини текшириб кўриш учун ҳар бир гуруҳ аъзоларининг бир–бирларига  ўз матнларидан келиб чиққан ҳолда саволлар беришлари мумкинлигини тушунтиради. Шундай қилиб, гуруҳ ичида ички назорат, яъни савол–жавоб орқали  ўтказилади. Бу эса гуруҳдаги тингловчиларни бир–бирларига сўзлаб берган материалларини бошқалар томонидан ўзлаштирилганлик даражасини аниқлашга,ўзининг билимини янада мустаҳкамлашига ёрдам беради.</p>
    <h2>7 – БОСҚИЧ</h2>
    <p>- ўқитувчи барча тингловчиларни яна қайтадан аввалги жойларига қайтишларини сўрайди, яъни талаба-ўқувчилар яна машғулот бошланишидаги гуруҳларига қайтадилар.</p>
    <h2>8 – БОСҚИЧ</h2>
    <p>- ўқитувчи аудиториядаги тингловчиларнинг барчаси ҳаммага тарқатилган ёзма материаллар билан таниш эканликлари, улар ҳақида тўлиқ маълумотга эга бўлганликларини ҳисобга олган ҳолда, ҳар бир талаба-ўқувчидан  ўрганилган материални сўраши мумкинлигини айтади</p>
    <h2>9 – БОСҚИЧ</h2>
    <p>- тингловчиларга тарқатилган ўқув материалининг улар томонидан қай даражада ўзлаштирилганлигини аниқлаш мақсадида  ўқитувчи талаба-ўқувчиларнинг назорат саволларига  берган жавобларини рейтинг баллари орқали баҳолашини тушунтиради, масалан, саволларга берилган жавоблар– агар тўлиқ жавоб бўлса – 3 балл, қўшимча қилинса – 2 балл, ўтирган жойдан луқма ташланса – 1 балл, жавоб берилмаса – 0 балл қўйилиши белгиланади.
      Баҳо системасида  - тўлиқ жавоб учун  5 баҳо, қўшимча учун 4 баҳо, луқма ташланса 3 баҳо, жавоб бермаса 2 баҳо, умуман иштирок этмаса 1 баҳо қўйишни белгилаш мумкин.
      Гуруҳ аъзоларининг жавобларини юқорида кўрсатилган тартибда баҳолаш, балларни қўйиб бориш, умумлаштириш учун ҳар бир гуруҳ ўзига гуруҳ қатнашчиларидан бирини “ҳисобчи” этиб тайинлаши мумкин (“ҳисобчи” ҳам даврада бўлаётган савол–жавоблар мулоқотида иштирок этади).
      </p>
    <h2>10 – БОСҚИЧ</h2>
    <p>- ўқитувчи тарқатма материаллар асосида тузилган саволлар (5–6 та) билан талаба-ўқувчиларга мурожаат қилади (саволлар иложи борича ҳамма матнларга тегишли бўлгани маъқул, шунингдек, ўқитувчи аудиториядаги барча ўқувчи-талабаларни жавоб бериш учун қамраб олишга ҳаракат қилади).
      Белгиланган саволларга жавоб бериш тугагач, ўқитувчи доскага гуруҳлар томонидан тўпланган балларни ёзади ва машғулотнинг кейинги босқичига ўтади.
      </p>
    <h2>11 – БОСҚИЧ</h2>
    <p>-ўқитувчи ҳар бир гуруҳни ўз ёзма материалларининг мазмунидан келиб чиққан ҳолда биттадан савол тайёрлашлари кераклигини айтади ва гуруҳларга савол тузишлари учун 5 – 7 дақиқа вақт ажратади.</p>
<h2>12 – БОСҚИЧ</h2>
<p>-гуруҳлар бир–бирларига саволлар берадилар, гуруҳлардаги “ҳисобчилар” эса гуруҳ аъзоларининг жавобларини юқорида белгиланган тартибда баҳолаб борадилар. Жавоблар тўғри бўлса, савол берган гуруҳ жавобни тўлдирмайди.</p>
<h2>13 – БОСҚИЧ</h2>
<p>-ўқитувчи гуруҳ аъзолари тўплаган балларни яна бир марта доскага ёзади ва тўпланган баллар (баҳолар)нинг умумий қийматини аниқлайди. Тўпланган баллар (баҳолар)нинг умумий қиймати барча гуруҳ аъзоларига  тенг бўлинади (келишганлик асосида).
  Изоҳ: агар тўпланган балларни гуруҳ аъзоларига тенг бўлишда ўқувчи–талабалар томонидан норозилик бўлса, яъни баъзи гуруҳ аъзолари гуруҳнинг фаолиятида фаол иштирок этиб, умумий жамоавий  фаолиятда пассив бўлган бўлишса, ёки умуман иштирок этмаган, қизиқмаган бўлишса, бундай ҳолатда вазиятни ечишни гуруҳ аъзоларига юклатилади. Гуруҳнинг ечими тўғри ҳисобланади, ёки  ўқитувчи ўз фикрини билдириши мумкин, чунки у дарс жараёнида ўқувчи–талабаларнинг жавоблари, фаол ёки пассивликларини кузатиб боради.
  Умуман олганда, агар ўқувчи–талаба фаоллик кўрсатмаган, ёки савол – жавобларда иштирок этмаган бўлса ҳам унинг шу дарс жараёнида бирон нарсани эслаб қолиб ўзлаштирганини ҳисобга олган ҳолда унга энг кичик балл берилиши мумкин. Бу ўқувчи–талабани кейинчалик шу шаклдаги дарсларда фаолроқ бўлишга ундайди. Юқоридаги каби вазият вужудга келса унинг ечимини ҳар бир ўқитувчи шароитга қараб ўзи ҳал этиши ёки гуруҳ, жамоага ташлаши мумкин.
  Баъзида гуруҳнинг “ҳисобчилари” балларни қўйишда ноаниқлик ёки қўшиб ёзишлари мумкин, натижада, баъзи гуруҳларнинг умумий тўпланган баллари бошқа гуруҳларникидан жуда кам фарқ қилиши мумкин.Ўқувчи-талабаларнинг ҳаққоний баҳоланишлари уларнинг танланган “ҳисобчи”ларига боғлиқ эканлигини ўқитувчи олдиндан эслатиб ўтади. Агар умумий тўпланган балларни гуруҳ аъзоларига тақсимлаганда шу машғулот учун белгиланган максимал баллдан ортиб кетган бўлса, у ҳолда шу машғулот учун керакли баллни олиб қолиб,ортиқчасини кейинги  машғулотларга ёки якуний назоратга ўтказиш мумкин .
  </p>
<h2>14-БОСҚИЧ.</h2>
<p>-ҳар бир талаба-ўқувчига баллар қўйилгач ўқитувчи машғулотга якун ясайди.Ўқувчи-талабаларнинг фаолиятига баҳо беради, берилган жавобларга ўз фикрини билдиради ва қуйидаги саволлар билан уларга мурожаат қилади:
  -бугунги машғулотдан нималарни билиб олдингиз?
  -нималарга ўргандингиз?
  -нималар сиз учун янгилик бўлди?
  -яна нималарни билишни истар эдингиз?
  </p>
<h2>15-БОСҚИЧ.</h2>
<p>Ўқитувчи  ўқувчи–талабаларнинг жавобларини диққат билан тинглаб уларга миннатдорчилик билдиради ва дарсни якунлайди.</p>

    
    
    
    
    
    
    </div>
  </div>
  <div id="footer">
    
  </div>
</body>

</html>