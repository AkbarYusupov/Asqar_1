<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">

<head>
  <title>Beautiful Curves</title>
  <meta http-equiv="Content-Type" content="text/html; charset=iso-8859-1" />
  <link rel="stylesheet" type="text/css" href="style.css" />
</head>

<body>
  <div id="container">
    <div id="left">
      <h4>Menu</h4>
      <div id="navcontainer">
        <ul id="navlist">
          <li id="active"><a href="#" id="current">ИНТЕРФАОЛ ДАРС ИШЛАНМАСИНИНГ СХЕМАСИ</a></li>
          <li><a href="./1.html">ИНТЕРФАОЛЛИК ВОСИТАЛАРИ</a></li>
          <li><a href="./2.html">БУМЕРАНГ ТЕХНОЛОГИЯСИ</a></li>
          <li><a href="./3.html">БУМЕРАНГ ТЕХНОЛОГИЯСИНИ ЎТКАЗИШ БОСҚИЧЛАРИ</a></li>
          <li><a href="./4.html">Хулоса ва таклифлар</a></li>
        </ul>
      </div>
    </div>
    <div id="right">
      <h3>БУМЕРАНГ ТЕХНОЛОГИЯСИ

      </h3>

      <p> Отилган буюмнинг отувчига қайтиб келишини таъминловчи ўроқсимон отиш қуролига бумеранг дейилади. Таълимда
        бумеранг методининг маъноси педагог томонидан ташланган муаммоли масала ёки мавзунинг талаба-ўқувчилар томонидан
        ўзлаштирилган ҳолда ўқитувчига оғзаки ёки ёзма шаклда қайтишидан иборат. <br>
        1.Дарсда ўрганиладиган мавзунинг режасида 4 та мавзуча бўлса, аудиториядаги талабалар ҳам 4 гуруҳга ажратилади.
        Режадаги биринчи мавзуча ўқитувчи томонидан тайёрланган жавоблари билан биринчи гуруҳ талаба-ўқувчиларининг ҳар
        бирига тақдим этилади. Шу тариқа режадаги бошқа мавзучалар ҳам жавоблари билан биргаликда ўзига мос номердаги
        гуруҳларнинг талаба-ўқувчиларига тарқатилади. Ҳар бир гуруҳдаги талабалар ўзларига жавоблари билан тақдим
        этилган битта мавзучани ўқитувчи томонидан белгиланган регламентда ўрганиб чиқишадилар.<br>
        2.Шундан кейин 4 гуруҳ талаба-ўқувчилари аралаштирилиб, Янги таркибдаги 4 гуруҳ ташкил этилади. Бу янги
        гуруҳларнинг ҳар бирида дастлабки 4 гуруҳларнинг барчасидан бир нечтадан талаба-ўқувчиларнинг иштирок этишига
        эришилади. Натижада бутун ўқув материалини яхлит жамоа бўлиб ўрганиш имконияти туғилади. Муҳими,
        талаба-ўқувчиларда ўқув материалини мустақил ўрганиш, ҳамкорликда ишлаш,билганларини бошқаларга тушунтира билиш
        кўникма ва малакалари шаклланади.<br>
        3. Ўқитувчи томонидан белгиланган регламентда мавзуни жамоа бўлиб ўрганиш якунлангач, талаба-ўқувчилар дастлабки
        гуруҳларига қайтишади ва савол-жавоблар бошланади. Ўқитувчининг ташкилотчилиги асосида саволлар бошқа гуруҳлар
        томонидан битта жамоага берилади. Жамоа ичидан ўзлари танлаган бир талаба-ўқувчи шерикларининг тўплаган
        балларини ёзиб, жамлаб, натижаларини ўқитувчига топширади. Барча гуруҳлар шу тарзда савол-жавобдан ўтказилади.
        Бунда қўйилган саволга тўғри жавоб берган талаба-ўқувчига 3 балл, тўғри қўшимча қилганга 2 балл, тўғри реплика
        қилганга 1 балл, умуман фикр билдирмаганга 0 балл қўйилади.<br>
        4. Ҳар бир гуруҳ мавзу бўйича ўзлари биттадан савол тузиб, унга жавоб беришни бошқа жамоаларга таклиф этади.
        Тўғри жавоб берган жамоанинг умумий балига 3 балл қўшилиб, бошқаларга 0 балл қўйилади. Ҳеч ким жавоб бера
        олмаса, саволни тузган жамоанинг ўзи жавоб берса, уларнинг умумий балига 3 балл қўшиб қўйилади. <br>
        5. Энди ҳар бир талаба-ўқувчининг баҳолаш учун уларга мавзу бўйича олдиндан тайёрланган тест тарқатилади. Бир
        гуруҳнинг иш натижаларини бошқа жамоа талаба-ўқувчилари тайёр жавоблар асосида текшириб, ўқитувчи томонидан
        тақдим этилган шкала бўйича балл қўйилади. <br>
        6. Дарс ўқитувчи томонидан талаба-ўқувчилар иштирокида мустаҳкамланади ва умумлаштирилади. Гуруҳлар ва
        талаба-ўқувчиларга тўпланган баллар эълон қилиниб, рағбатлантириш амалга оширилади. Келгуси дарс учун керак
        бўладиган топшириқ ва вазифалар шакллантирилади. <br>
        Гуруҳ талаба-ўқувчиларининг тайёргарлик даражасига, ўқув материалларнинг ҳажми, осон ёки қийинлигига боғлиқ
        равишда дарс вақтида етишмовчилик кутилса, тўртинчи босқични ўтказмаслик мумкин. <br>
        Мазкур технология бир машғулот давомида ўқув материалини чуқур ва яхлит ҳолатда ўрганиш, ижодий тушуниб етиш,
        эркин эгаллашга йўналтирилган. У турли мазмун ва ҳарактерга (муаммоли, мунозарали, турли мазмунли) эга бўлган
        мавзуларни ўрганишга яроқли бўлиб, ўз ичига оғзаки ва ёзма иш шаклларини қамраб олади ҳамда бир машғулот
        давомида ҳар бир иштирокчининг турли топшириқларни бажариши, навбат билан ўқувчи-талаба ёки ўқитувчи ролида
        бўлиши, керакли баллни тўплашига имконият беради, талаба-ўқувчиларни дарс жараёнида, дарсдан ташқарида турли
        адабиётлар, матнлар билан ишлаш, ўрганилган материални ёдида сақлаб қолиш, сўзлаб бера олиш, фикрини эркин баён
        эта олиш ҳамда бир дарс давомида барча ўқувчи–талабаларни баҳолай олишга қаратилган. <br>
      </p>
    </div>
  </div>
  <div id="footer">
  
  </div>
</body>

</html>