<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">

<head>
  <title>Beautiful Curves</title>
  <meta http-equiv="Content-Type" content="text/html; charset=iso-8859-1" />
  <link rel="stylesheet" type="text/css" href="style.css" />
</head>

<body>
  <div id="container">
    <div id="left">
      <h4>Menu</h4>
      <div id="navcontainer">
        <ul id="navlist">
          <li id="active"><a href="#" id="current">ИНТЕРФАОЛ ДАРС ИШЛАНМАСИНИНГ СХЕМАСИ</a></li>
          <li><a href="./1.html">ИНТЕРФАОЛЛИК ВОСИТАЛАРИ</a></li>
          <li><a href="./2.html">БУМЕРАНГ ТЕХНОЛОГИЯСИ</a></li>
          <li><a href="./3.html">БУМЕРАНГ ТЕХНОЛОГИЯСИНИ ЎТКАЗИШ БОСҚИЧЛАРИ</a></li>
          <li><a href="./4.html">Хулоса ва таклифлар</a></li>
        </ul>
      </div>
    </div>
    <div id="right">

      <h3>ИНТЕРФАОЛЛИК ВОСИТАЛАРИ</h3>
      <p>Интерфаол усул нима? Анъанавий таълимда «нимани, қачон ва қаерда» муаммоларига асосий эътибор қаратилган бўлса,
        замонавий ҳамкорликка асосланган таълим технологияларида «қандай қилиб ўргатиш керак?» деган муаммо муҳим ўринни
        эгаллайди.
        Таълим жараёнида ўргатувчи ва ўрганувчилар ҳиссасининг нисбати инсоният тараққиётининг (цивилизациянинг) турли
        даврларида турлича бўлган. Бир вақтлар таълим берувчилар етакчи бўлган бўлса, маълум даврларда таълим олувчилар
        ташаббускор бўлишган ва бундай фаолликларнинг ижобий ва салбий жиҳатлари тадқиқ этилган. Кейинги ўн йилликларда
        таълим берувчи ва таълим олувчининг ҳамкорликдаги фаолиятига асосланган таълим технологиялари жадаллик билан
        ривожланмоқда ва оммалашмоқда. Педагоглар бундай таълим технологияларини «ҳамкорлик педагогикаси» деб аташмоқда.
        Бундай ҳамкорликка асосланган таълим технологиялари АҚШ, Япония, Буюк Британия, Германия каби ривожланган
        мамлакатларда кенг қўлланилиб, юқори самарадорликка эришилмоқда. Бундай таълим технологияларидан бири интерфаол
        ўқитиш методларига асосланган. «Интер» сўзи лотинча бўлиб, ўзбекча «оралиқ», «ўртаси», «ўзаро» каби маъноларни
        билдиради. Демак, интерфаол таълим технологиялари таълим берувчи билан таълим олувчи ўртасидаги ўзаро фаолликка
        асосланган ҳамкорлик экан. Табиийки интерфаол таълим технологиялари таълим тизимидаги ўзаро фаол усуллар
        (методлар)дан таркиб топади.
        Ҳамкорликка асосланган, талаба-ўқувчиларнинг фаоллигини оширишга мўлжалланган, талаба-ўқувчиларни бошқаларнинг
        фикрини эшитиш, тушуниш, ҳурмат қилиш, ўзгалар манфаатлари билан ҳисоблашиш, улардан ўрганиш, уларга ўргатиш,
        таъсир қила олиш, ўзининг ва бошқаларнинг «мен»лигини сезиш, ҳис қилиш, ўзини бошқариш, фикрини лўнда ва аниқ
        баён қила олишга ўргатишга қаратилган «интерфаол» ўқитиш усуллари тез суръатлар билан ривожланиб, ижобий самара
        бермоқда. Интерфаол усуллар гуруҳдаги кичик гурухлар ўртасида рақобат муҳитини вужудга келтириб,
        талаба-ўқувчиларни харакатчанликка бошлаб, рухлантиради, натижада ўқувчилар ҳамкорликка ўргана бошлайдилар. Ҳар
        қандай интерфаол усул тўғри ва мақсадга мувофиқ қўлланилганида ўрганувчиларни мустакил фикрлашга ўргатади.
        Интерфаол усулларда муаммоли, ҳаётий вазиятлардан фойдаланиш жуда яхши натижалар беради. Бахсли, муаммоли
        вазият–инсоннинг фаолияти давридаги фикрлаш натижасига боғлиқ бўлиб қоладиган мураккаб ҳолатга ёки шароитга
        тушиб қолишидир. Бундай ҳолатда у ҳодиса ёки жараённи қандай изоҳлашни билмайди. Бахсли, муаммоли вазиятлар
        талаба-ўқувчиларнинг ақлий кучини зўриқтиради, вазиятни ойдинлаштириш учун йўллар қидира бошлайди. Қийинчиликлар
        билан тўқнашади. Одам муаммо билан юзма-юз (тўқнаш) келгандагина фикрлай бошлайди. Ўзида мавжуд билимлар билан
        фикрлаб амаллар бажара бошлаб, савиясига мос даражадаги хулосаларга кела бошлайди.
        Талаба-ўқувчилар ўзлари бажарган, топшириқларни қандай қилиб бажарганлигини айтиб, тушунтириб бера олишлари
        лозим. Қандай ўйлагани, фикрлагани ҳақида гапириб бера олишлари керак. Муаммони ҳал қилиш жараёнидаги тушунмай
        қолган ўринларини ўз сўзлари билан ифодалаб бера олиши, ўргатувчи учун жуда муҳимдир.
        Талаба-ўқувчиларни маълумотлар билан фаол ишлашга ўргатувчи усулларни интерактив методлар дейилади [2. 12-14].
      </p>

      <h3>ВЕРБАЛ МУЛОҚОТ ШАКЛЛАРИ МАЪРУЗАЛАРНИ ФАОЛ УСУЛДА ЎТКАЗИШ</h3>
      <p> Ҳар қандай юқори савияда ўтказилган маъруза, гарчанд у фактларга бой бўлса ҳам, агар узоқ вақт давом этса,
        ўқувчи-талабаларнинг эшитиш қобилияти сусаяди ва чарчайди. Шунинг учун янги педагогик технология асосида ташкил
        этилган маърузалар самарали бўлади.
        Маърузачи ўз маърузасини бир неча блокларга бўлади. Ҳар блокни 15-20 минут давом эттиради ва ҳар бир блокдан
        сўнг тўхтаб, савол-жавоб ўтказилади.
        Маъруза давомида айрим муаммоларни ўртага ташлайди. Шу вақт оралиғида бу муаммога талаба-ўқувчиларнинг
        муносабатини аниқлайди, уларнинг фикрларини тинглайди. Ҳар бир фикр билдирувчига имконият яратади. Унинг фикри
        диққат билан тингланади. Аммо уни танқид остига олмай, бошқаларнинг фикрлари тингланади. Бу ҳолат маърузага
        нисбатан бўлган муносабатни ижобий томонга ўзгартиради, маърузага бефарқ қарамасликка сабаб бўлади.
        Талаба-ўқувчиларни суҳбатга тортиш 5 минут давом этади.
        Маърузачи талаба-ўқувчиларнинг қизиқиш, интилиш, масъулияти ошиб боришни кузатиб боради. Маърузани давом
        эттиради ва шу ҳол такрорланади. Шу давр ичида доимо фаол иштирок этувчилар, теран фикр билдирувчилар
        маърузачининг таянчига айланади.
        Маъруза давомида мавзуни секин-аста талаба-ўқувчининг кундалик фаолиятига боғлаш бошланади, аста-секин уларга
        ҳам қисқа мунозаралар асосида жавоб топилади.
        Шу ҳолда кечган маърузаларда талаба-ўқувчилар вақт қандай ўтиб кетганини билмай қоладилар. Маърузанинг яна давом
        этишини хоҳлаб, бефарқлик ўрнини ҳушёрлик, ички интилиш, ечим қидириш эгаллайди, ўзлари ҳам ечимни топишда
        шахсан иштирок этишга ҳисса қўшишга интиладилар.
        Бундай маърузалар ҳар икки томоннинг ўзаро фаоллигини оширади. Навбатдаги мунозараларга чорлайди.
        Талаба-ўқувчилар бундай маърузада иштирок этар эканлар, қолган маърузалар яна давом этишини устози билан яна
        қачон учрашишларини истаб қоладилар.
      </p>
      <h3>НОВЕРБАЛ ВОСИТАЛАР</h3>
      <p>Новербал воситалари мимика, қўл, гавда ҳаракатлари орқали бирор маъно-мазмунни ифодалаш ёки таъкидлашдан
        иборат. Новербал воситалар жиддий аҳамиятга эга бўлиб, уларнинг ўрнини бошқа нарса боса олмайди. Инсоннинг ҳар
        бир ҳаракати маълум маънога эга бўлиб, бу ҳаракатларни турли халқларда турлича тушунилади. Бу ҳаракатларни
        новербал нутқ деб номлаш қабул қилинган. Новербал нутқ инсоннинг у ёки бу мускуллари ҳаракати, шу жумладан,
        унинг фикрлаши ҳам ундаги маълум мускуллар ҳаракатидан иборат эканлигини эслатиб ўтиш мақсадга мувофиқ. Бир
        имо-ишора қилиб қўйишнинг таъсири гапиргандан кўра кучли бўлиши ҳеч кимга сир эмас.</p>
      <h3> ВИЗУАЛ  ВОСИТАЛАР

        
        </h3>
      <p>        Визуал (кўргазмали) воситалар педагогик технология жараёнида талаба-ўқувчилар кўз билан кўришлари учун мўлжалланган барча воситаларни ўз ичига олади. Буларга синф доскасидаги ёзув ва бошқа тасвирлар, китоблардаги ёзув ва тасвирлар, тарқатма материаллар, ўқув плакатлари, фото суратлар, тасвирий санъат асарлари, видео, кино тасвирлар, жониворлар, ўсимликлар, табиат объектлари, турли буюмлар ва бошқалар киради.
        Кўргазмали воситаларнинг педагогик технологияда қўлланилиши талаба-ўқувчиларга ўргатиш керак бўлган ахборотга тегишли мазмунни турли шакл ва усулларда кўрсатиш орқали тез, аниқ ва тўғри тушунтириш имкониятини беради.
        </p>
      <h3>АУДИО ВОСИТАЛАР</h3>
      <p>Аудио воситалар эшитиш орқали ахборотни ўрганиш, ўзлаштириш имкониятини беради.  Ҳозирда кўпроқ аудиовизиуал воситалар, яъни бир вақтда эшитиш ва кўришга хизмат қилувчи воситалар: кино ва бошқа овозли видео тасвирлардан фойдаланилади.
        Аслида эса амалиётда мавжуд шароит ва вазиятдан келиб чиққан ҳолда, ижодий ёндашув асосида мавжуд воситалардан комплекс фойдаланиш энг яхши самара бериши мумкин.
        </p>
        <h3> ТАБИИЙ ВОСИТАЛАР</h3>
        <p>Табиий воситаларга педагогик технология жараёнида ўрганиш кўзда тутилган мазмунга тегишли барча табиий нарсалар киради. Булар одам ва жониворлар, ўсимликлар ва табиат, асбоб-ускуналар, буюмлар, машиналар, механизмлар, иншоотлар ва шу кабилардан иборат.
          Талаба-ўқувчи ва ўқитувчи учун зарур ўқув анжомлари ҳамда мактаб жиҳозлари педагогик технологиянинг зарур воситалари ҳисобланади.
          Умуман  педагогик технологиянинг сифати  ва самарадорлиги ҳозирги кунда кўп жиҳатдан барча турдаги зарур воситаларнинг сифати ва улардан юқори самарадорлик билан фойдалана билишга боғлиқ.
          Бу воситалардан тўғри ва унумли фойдаланиш ўқитувчининг малака, маҳорат, ижодкорлиги, изланувчанлигига боғлиқ 
          </p>
    </div>
  </div>
  <div id="footer">
   
  </div>
</body>

</html>